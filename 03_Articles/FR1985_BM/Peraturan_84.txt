# Source: FR1985_BM_2024.pdf.txt

peraturan 84, 90, 91, 94, 95, 97, 98 dan 99 hendaklah dalam Bahasa Malaysia dan
bolehlah termasuk terjemahannya dalam mana-mana bahasa lain.
Bahan Pemanis
Sehingga November 2024
[Pind. 118. Gula.
PU(A)
90/99]
(1) Gula hendaklah makanan yang dikenali sebagai sukrosa dalam ilmu kimia
dan termasuklah gula pasir, gula buku, gula kastor, gula serbuk dan gula batu.
(2) Gula—
(a) hendaklah mengandungi tidak kurang daripada 99.5 peratus sukrosa; dan
(b) tidak boleh menghasilkan lebih daripada 0.03 peratus abu bersulfat.
(3) Gula boleh mengandungi bahan pengawet yang dibenarkan.
[Mas. 118A. Ekstrak stevia.
PU(A)
160/04]
(1) Ekstrak stevia ialah suatu bahan yang sebahagian besarnya terdiri daripada
glikosida steviol yang diperoleh melalui ekstraksi daripada daun Stevia
rebaudiana Bertoni, suatu pokok daripada family kekwa dalam bentuk serbuk
putih hingga kuning cerah, tidak berbau dan mempunyai rasa manis.
(2) Ekstrak stevia hendaklah—
(a) mengandungi tidak kurang daripada 80 peratus kompaun steviol
pada asas berat kering;
(b) mempunyai titik lebur daripada 198°C hingga 202°C; dan
(c) menghasilkan tidak lebih daripada—
(i) 1 peratus abu; dan
(ii) 6 peratus air apabila dipanaskan pada 105°C selama 2 jam.
(3) Ekstrak stevia boleh ditambah kepada makanan dan kadar maksimum yang
dibenarkan dalam makanan hendaklah dikawal melalui amalan pengilangan yang
baik.
[Mas. 118B. Stevia diubah suai secara enzimatik.
PU(A)
160/04]
(1) Stevia diubah suai secara enzimatik ialah suatu bahan yang diperoleh dengan
menggunakan proses enzimatik ke atas ekstrak stevia dalam bentuk serbuk putih
atau kuning, tidak berbau dan mempunyai rasa manis.
(2) Stevia diubah suai secara enzimatik hendaklah—
(a) mengandungi tidak kurang daripada 60 peratus kompaun steviol dan tidak
lebih daripada 15 peratus kompaun steviol yang tidak bertindakbalas
pada asas berat kering;
(b) mempunyai titik lebur daripada 196°C hingga 198°C; dan
Sehingga November 2024
(c) menghasilkan tidak lebih daripada:
(i) 1 peratus abu; dan
(ii) 6 peratus air apabila dipanaskan pada 105°C selama 2 jam.
(3) Stevia diubah suai secara enzimatik boleh ditambah kepada makanan dan
kadar maksimum yang dibenarkan dalam makanan hendaklah dikawal melalui
amalan pengilangan yang baik.
119. Gula perang muda.
(1) Gula perang muda hendaklah hasil berbutir yang bersih dan separa
bertapis yang disediakan daripada sumber gula.
(2) Gula perang muda—
(a) hendaklah mengandungi tidak kurang daripada 90 peratus gula dan gula
sonsang;
(b) tidak boleh mengandungi lebih daripada 4.5 peratus air; dan
(c) tidak boleh menghasilkan lebih daripada 3.5 peratus abu bersulfat.
(3) Gula perang muda boleh mengandungi karamel sebagai bahan pewarna.
120. Gula berwarna atau gula pelangi.
Dalam Peraturan-Peraturan ini, gula yang dijual atas nama “gula berwarna”
atau “gula pelangi”, atau apa-apa nama lain yang menunjukkan suatu hasil hiasan,
tidak termasuk gula perang muda, boleh mengandungi bahan pewarna yang
dibenarkan, tetapi dalam semua hal lain hendaklah mematuhi standard bagi gula
yang ditetapkan dalam peraturan 118.
121 Dekstrosa kontang.
(1) Dekstrosa kontang hendaklah D-glukosa bertapis dan berhablur tanpa air
penghabluran.
(2) Dekstrosa kontang—
(a) hendaklah mengandungi tidak kurang daripada 99.5 peratus D-glukosa
atas asas tanpa air;
[Pind. (b) hendaklah mengandungi kandungan jumlah pepejal yang tidak kurang
PU(A)
daripada 98 peratus; dan
183/86]
(c) tidak boleh menghasilkan lebih daripada 0.25 peratus abu bersulfat atas
asas tanpa air.
122. Dekstrosa monohidrat.
Sehingga November 2024
(1) Dekstrosa monohidrat hendaklah D-glukosa bertapis dan berhablur yang
mengandungi satu molekul air penghabluran.
(2) Dekstrosa monohidrat—
(a) hendaklah mengandungi tidak kurang daripada 99.5 peratus D-glukosa
atas asas tanpa air;
(b) hendaklah mempunyai kandungan pepejal yang tidak kurang daripada 90
peratus atas asas tanpa air; dan
(c) tidak boleh menghasilkan lebih daripada 0.25 peratus abu bersulfat atas
asas tanpa air.
(3) Dekstrosa monohidrat boleh mengandungi bahan pengawet yang dibenarkan.
123. Sirap kilang.
(1) Sirap kilang hendaklah hasil cecair bersih separuh bertapis yang
disediakan daripada sumber gula.
(2) Sirap kilang—
(a) hendaklah mengandungi tidak kurang daripada 25 peratus gula;
(b) tidak boleh mengandungi lebih daripada 20 peratus air; dan
(c) tidak boleh menghasilkan lebih daripada 3 peratus abu bersulfat atas asas
tanpa air.
124. Glukosa.
(1) Glukosa hendaklah hasil pepejal yang diperolehi melalui hidrolisis kanji
yang selamat dimakan.
(2) Glukosa—
(a) hendaklah mengandungi tidak kurang daripada 70 peratus gula
penurunan dihitung sebagai dekstrosa kontang; dan
(b) tidak boleh mengeluarkan lebih daripada 1 peratus abu bersulfat.
(3) Glukosa boleh mengandungi bahan pengawet yang dibenarkan.
(4) Maka hendaklah ditulis pada label di atas sesuatu bungkusan yang
mengandungi glukosa suatu pernyataan mengenai peratus gula penurunan yang
terdapat di dalamnya, dihitung sebagai dekstrosa kontang.
125. Sirap glukosa.
(1) Sirap glukosa hendaklah hasil berikutan dari hidrolisis terkawal kanji yang
selamat dimakan, dan hendaklah terdiri daripada gula penurunan, dekstrin dan
air.
Sehingga November 2024
(2) Sirap glukosa—
(a) hendaklah mengandungi tidak kurang daripada 25 peratus gula
penurunan dihitung sebagai dekstrosa kontang;
(b) tidak boleh mengandungi lebih daripada 21 peratus air; dan
(c) tidak boleh menghasilkan lebih daripada 0.5 peratus abu bersulfat.
(3) Sirap glukosa boleh mengandungi bahan pengawet yang dibenarkan.
(4) Maka hendaklah ditulis pada label di atas sesuatu bungkusan yang
mengandungi sirap glukosa, suatu pernyataan mengenai peratus gula penurunan
yang terdapat di dalamnya, dihitung sebagai dekstrosa kontang.
[PU(A) 125A. Trehalose dihidrat.
306/09]
(1) Trehalose dihidrat adalah suatu produk kristal putih atau hampir putih dan
ia merupakan disakarida tidak terturun yang diperbuat daripada cairan kanji
melalui proses enzimatik berbilang langkah.
(2) Trehalose dihidrat hendaklah―
(a) tidak kurang daripada 98 peratus pada asas kering;
(b) mempunyai titik pencairan pada 97°C; dan
(c) menghasilkan tidak lebih daripada―
(i) 0.05 peratus abu; dan
(ii) 1.5 peratus air semasa pengeringan pada 60ºC selama 5 jam.
(3) Trehalose dihidrat boleh ditambah kepada makanan dan kadar maksimum
yang dibenarkan dalam makanan hendaklah ditentukan mengikut amalan
pengilangan yang baik.
126. Gula Melaka.
(1) Gula Melaka hendaklah hasil gula yang diperbuat daripada seludang
perbungaan belum kembang palma kelapa Cocos nucifera.
(2) Gula Melaka—
(a) tidak boleh mengandungi lebih daripada 10 peratus air;
(b) hendaklah mengandungi tidak kurang daripada—
(i) 1 peratus protein;
(ii) 70 peratus sukrosa; dan
(iii)1 peratus gula penurunan; dan
(c) tidak boleh mengeluarkan lebih daripada 2.5 peratus abu.
Sehingga November 2024
127. Gula kabung.
(1) Gula kabung hendaklah hasil gula yang diperbuat daripada nira seludang
jantan palma Arenga pinnata.
(2) Gula kabung—
(a) tidak boleh mengandungi lebih daripada 10 peratus air;
(b) hendaklah mengandungi tidak kurang daripada—
(i) 0.1 peratus protein;
(ii) 70 peratus sukrosa; dan
(iii)3 peratus gula penurunan; dan
(c) tidak boleh menghasilkan lebih daripada 2.5 peratus abu.
128. Fruktosa.
(1) Fruktosa hendaklah D-fruktosa yang diceria dan dihablur.
(2) Fruktosa—
(a) hendaklah mengandungi tidak kurang daripada 95 peratus D-fruktosa;
(b) hendaklah mempunyai pemutaran spesifik di antara -89° hingga -93.5°;
[Pind. (c) tidak boleh menghasilkan lebih daripada 0.1 peratus abu bersulfat; dan
PU(A)
162/88]
[Pind. (d) hendaklah mempunyai warna yang tidak lebih daripada 30 unit
PU(A)
Suruhanjaya Antarabangsa bagi Kaedah Seragam Penganalisis Gula
162/88]
(ICUMSA).
[PU(A) (e) (Dipotong)
162/88]
[Mas. (2A) pH bagi 10 peratus larutan fruktosa hendaklah tidak kurang daripada 4.5
PU(A)
dan tidak lebih daripada 7.
162/88]
(3) Fruktosa boleh mengandungi bahan pengawet yang dibenarkan.
129. Sirap glukosa berfruktosa tinggi.
[Pind. (1) Sirap glukosa berfruktosa tinggi hendaklah sirap yang cerah, jernih, likat dan
PU(A)
tak berwarna yang diperolehi melalui hidrolisis dan pengisomeran terkawal kanji.
162/88]
(2) Sirap glukosa berfruktosa tinggi—
(a) tidak boleh mengandungi lebih daripada 30 peratus air;
(b) hendaklah mengandungi tidak kurang daripada—
(i) 40 peratus fruktosa;
Sehingga November 2024
(ii) 50 peratus dekstrosa kontang; dan
(iii)5 peratus oligosakarida; dan
(c) tidak boleh menghasilkan lebih daripada 0.1 peratus abu bersulfat.
(3) Sirap glukosa berfruktosa tinggi boleh mengandungi bahan pengawet
yang dibenarkan.
130. Madu.
(1) Madu hendaklah hasil gula yang diperolehi daripada sarang lebah madu.
[Gan. (2) Madu—
PU(A)
169/19]
(a) hendaklah mengandungi tidak kurang daripada 60 peratus gula
penurunan dihitung sebagai fruktosa dan glukosa;
(b) tidak boleh mengandungi lebih daripada—
(i) 20 peratus air;
[Pind. (ii) 1 peratus abu; dan
PU(A)
162/88]
(iii) 80 mg/kg hydroxymethylfurfural;
(c) hendaklah mempunyai kandungan sukrosa ketara yang tidak lebih
daripada 10 peratus; dan
(d) hendaklah mempunyai keasidan yang tidak lebih daripada 40
miliekuivalen asid bagi 1000gm.
[PU(A) (3) (Dipotong).
162/88]
131. Gula aising.
Gula aising –
(a) hendaklah mengandungi tidak kurang daripada 97 peratus gula;
(b) tidak boleh mengandungi lebih daripada—
(i) 1 peratus agen antipergerakan sebagai kondisioner makanan yang
dibenarkan; dan
(ii) 2 peratus kanji; dan
(c) boleh mengandungi bahan pengawet yang dibenarkan dan bahan
pewarna yang dibenarkan.
132. Molasses.
(1) Molasses hendaklah ibu likuor yang tinggal setelah mendapatkan gula
dalam proses penghabluran. Ia hendaklah cecair berwarna hitam, likat dan
Sehingga November 2024
berbentuk sirap yang mempunyai bau ciri.
(2) Molasses hendaklah mengandungi tidak kurang daripada 45 peratus berat
bagi setiap berat jumlah gula songsang dan hendaklah mempunyai ketumpatan
dan jumlah pepejal larut yang tidak kurang daripada 85° Brix pada 20°C.
[Mas. 132A. Bahan pemanis tiruan.
PU(A)
123/95]
(1) Bahan pemanis tiruan ertinya bahan yang, jika ditambah pada makanan, boleh
memberikan rasa manis pada makanan tersebut dan yang bukan sakarida, alcohol
polihidrik atau madu.
(2) Bagi maksud Peraturan-Peraturan ini, hanya bahan pemanis tanpa zat yang
dinyatakan dalam peraturan 133 dan aspartame yang dinyatakan dalam peraturan
134 hendaklah disifatkan bahan pemanis tiruan yang dibenarkan.
(3) Bagi maksud Peraturan-Peraturan ini, sediaan sesuatu bahan pemanis tiruan
dalam bentuk pil, berbutir, serbuk atau cecair hendaklah hasil daripada bahan
pemanis tiruan dalam asas yang boleh mengandungi mana-mana bahan yang
dinyatakan dalam Jadual Keenam Belas B.
(4) Sediaan cecair bahan pemanis tiruan boleh mengandungi sulfur dioksida, asid
benzoic atau asid sorbik mengikut kadar yang tidak melebihi suatu jumlah
sebanyak 2000 bsj sama ada secara satu per satu atau dalam mana-mana
gabungan sebagai pengawet yang dibenarkan.
(5) Suatu sediaan bahan pemanis tiruan boleh mengandungi polietilena glikol
mengikut kadar yang tidak melebihi 1 peratus dan kondisioner makanan lain
sebagaimana yang dinyatakan dalam Daftar II Jadual Kesebelas.
(6) Maka hendaklah ditulis pada label bungkusan yang mengandungi suatu
sediaan bahan pemanis tiruan -
(a) dalam penghurufan yang tidak kurang daripada 10 poin, perkataan
“BAHAN PEMANIS TIRUAN” diikuti dengan nama bahan pemanis tiruan
itu;
(b) suatu pernyataan mengenai kepekatan—
(i) dalam hal pil, sebagai milligram setiap pil;
(ii) dalam hal cecair, sebagai peratus berat dalam isipadu; dan
(iii)dalam bentuk berbutir atau serbuk, sebagai milligram setiap hidangan
yang terkandung dalam suatu paket atau bungkusan yang serupa;
(c) suatu pernyataan yang menunjukkan perimbangan kemanisan dan tenaga
kedua-duanya dalam bahan pemanis tiruan;
Sehingga November 2024
(d) perkataan “TIDAK DISYORKAN BAGI KANAK-KANAK KECIL KECUALI
ATAS NASIHAT DOKTOR” kecuali jika sediaan bahan pemanis tiruan
mengandungi aspartame sahaja sebagai bahan pemanis tiruan; dan
(e) suatu pernyataan dalam bentuk “TIDAK DISYORKAN BAGI
FENILKETONURIK” atau “TIDAK SESUAI BAGI FENILKETONURIK” jika
sediaan bahan pemanis tiruan mengandungi aspartame.
133. Bahan pemanis tanpa zat.
(1) Dalam Peraturan-Peraturan ini, “bahan pemanis tanpa zat” ertinya apa- apa
bahan yang, apabila ditambah pada makanan, boleh memberikan suatu rasa manis
pada makanan itu tetapi tidak mengandungi ciri-ciri pemakanan.
[Pind. (2) Bahan pemanis tanpa zat yang dibenarkan yang dinyatakan dalam Daftar
PU(A)
I Jadual Ketujuh Belas yang mematuhi standard yang ditetapkan dalam Daftar
55/93]
tersebut boleh ditambah pada makanan tenaga rendah.
[Mas. (2A) Acesulfame potassium yang mematuhi standard yang dinyatakan dalam
PU(A)
Daftar I Jadual Ketujuh Belas bolehlah ditambah kepada makanan yang dinyatakan
521/92]
dalam ruang (1) Daftar II Jadual tersebut dalam kadar yang tidak lebih daripada
kadar maksimum yang dibenarkan yang dinyatakan dalam ruang
(2) mengenainya.
[Mas. (2B) Saccharin dan sodium saccharin yang mematuhi standard yang dinyatakan
PU(A)
dalam Daftar I Jadual Ketujuh Belas boleh ditambah kepada buah kering, ikan
55/93]
tersedia kering dan sayur kering.
[Mas. (2C) Neotame boleh ditambah kepada makanan yang dinyatakan dalam ruang
PU(A)
(1) Daftar III Jadual Ketujuh Belas dalam kadar yang tidak lebih daripada kadar
318/12]
maksimum yang dibenarkan yang dinyatakan dalam ruang (2) mengenainya.
(3) Tiada seorang pun boleh mengimport, menyedia atau mengiklankan untuk
jualan atau menjual apa-apa makanan yang telah ditambah dengan bahan pemanis
tanpa zat kecuali sebagaimana dibenarkan selainnya oleh peraturan ini.
[Pind. (4) Tiada seorang pun boleh mengimport, mengilang atau mengiklankan untuk
PU(A)
jualan atau menjual apa-apa bahan pemanis tanpa zat sebagai sesuai untuk
55/93]
digunakan dalam makanan selain dari bahan pemanis tanpa zat yang dibenarkan
yang dinyatakan dalam Daftar I Jadual Ketujuh Belas.
PU(A) (5) (Dipotong).
318/12]
PU(A) (6) (Dipotong).
318/12]
PU(A) (7) (Dipotong).
318/12]
PU(A) (8) (Dipotong).
318/12]
PU(A) (9) (Dipotong).
318/12]
PU(A) (10) (Dipotong).
Sehingga November 2024
318/12]
PU(A) (11) (Dipotong).
318/12]
(12) Jika suatu bahan pemanis tanpa zat yang dibenarkan telah ditambah pada
mana-mana makanan, maka hendaklah ditulis pada label di atas sesuatu
bungkusan yang mengandungi makanan itu perkataan-perkataan “mengandungi
(nyatakan nama sebutan sebenar bahan pemanis tanpa zat itu) sebagai bahan
pemanis tanpa zat yang dibenarkan”.
(13) Pada tiap-tiap bungkusan yang mengandungi bahan pemanis tanpa zat yang
diimport, dikilang, diiklankan untuk jualan atau dijual, hendaklah terdapat suatu
kenyataan bahawa ia hendaklah dimakan hanya atas nasihat seorang doctor.
Mas. (14) Perkataan “TIDAK SESUAI BAGI FENILKETONURIK” hendaklah ditulis dalam
PU(A)
label pada suatu bungkusan yang mengandungi makanan yang padanya neotame
318/12]
telah ditambah, dalam penghurufan yang tidak kurang daripada 10 poin
perkataan.
[Pind. 134. Aspartame, gliserol dan sorbitol.
PU(A)
162/88]
[Pind. (1) Sebagai tambahan kepada bahan pemanis yang dinyatakan dalam peraturan
PU(A)
118 hingga 133, hanya aspartame, gliserol, isomalt, maltitol, sirap maltitol,
291/00,
131/02, mannitol, sorbitol, sucralose, erythritol dan xylitol boleh disifatkan sebagai bahan
306/09] pemanis yang dibenarkan bagi maksud Peraturan-Peraturan ini.
[PU(A) (2) (Dipotong).
291/00]
[Gan. (3) Aspartame yang mematuhi standard yang dinyatakan dalam Daftar 1 Jadual
PU(A)
Kedua Puluh A boleh ditambah pada makanan. Kadar maksimum yang dibenarkan
291/00]
untuk aspartame dalam makanan hendaklah ditentukan menurut Amalan
Pengilangan Yang Baik.
[Mas. (3A) Erythritol yang mematuhi standard yang dinyatakan dalam Daftar II
PU(A)
kepada Jadual Kedua Puluh A boleh ditambah kepada makanan tenaga rendah
306/09]
dan kadar maksimum erythritol yang dibenarkan hendaklah ditentukan
mengikut amalan pengilangan yang baik.”.
[Mas. (4) Maka hendaklah ditulis pada label di atas sesuatu bungkusan yang
PU(A)
mengandungi makanan yang telah ditambah dengan aspartame, dalam
162/88]
penghurufan yang tidak kurang daripada 10 poin, perkataan-perkataan ‘TIDAK
SESUAI BAGI FENILKETONURIK’
[Mas. (5) Maka hendaklah ditulis pada label di atas sesuatu bungkusan yang
PU(A)
mengandungi makanan yang telah ditambah dengan bahan-bahan pemanis dalam
291/00]
subperaturan (1) perkataan “Penggunaan berlebihan boleh menyebabkan kesan
laksatif”.
[Mas. (6) Walau apa pun subperaturan (5) makanan yang mengandungi aspartame
PU(A)
dan suclarose dikecualikan daripada kehendak pelabelan ini.
291/00]
Sehingga November 2024
[Mas. 134A. Pemutih minuman.
PU(A)
88/03]
(1) Pemutih minuman ialah apa-apa keluaran dalam bentuk cecair atau
serbuk yang boleh memutihkan dan memaniskan minuman jika sukrosa atau
bahan pemanis lain ada.
(2) Pemutih minuman termasuklah makanan yang baginya suatu standard
ditetapkan dalam peraturan 134B dan 134C.
[Mas. 134B. Krimer manis.
PU(A)
88/03]
(1) Krimer manis ialah keluaran yang diperoleh dengan menggabungkan lemak
atau minyak sayuran dengan gula atau apa-apa bahan pemanis lain, konstituen
susu atau makanan lain untuk memaniskan dan memutihkan minuman.
(2) Krimer manis boleh mengandungi bahan pewarna yang dibenarkan,
bahan perisa yang dibenarkan dan kondisioner makanan yang dibenarkan.
(3) Krimer manis dalam bentuk cecair hendaklah mengandungi—
(a) tidak kurang daripada 10 peratus lemak; dan
(b) tidak kurang daripada 24 peratus pepejal tanpa gula.
(4) Krimer manis dalam bentuk serbuk hendaklah mengandungi—
(a) tidak kurang daripada 12 peratus lemak;
(b) tidak kurang daripada 30 peratus pepejal tanpa gula; dan
(c) tidak lebih daripada 5 peratus kelembapan.
[Mas. 134C. Krimer tanpa tenusu.
PU(A)
88/03]
(1) Krimer tanpa tenusu ialah keluaran yang disediakan daripada lemak
sayuran dan karbohidrat yang sesuai dan boleh mengandungi makanan lain.
(2) Krimer tanpa tenusu boleh mengandungi bahan pewarna yang dibenarkan,
bahan perisa yang dibenarkan dan kondisioner makanan yang dibenarkan.
(3) Krimer tanpa tenusu dalam bentuk cecair hendaklah—
(a) mengandungi tidak kurang daripada 6 peratus lemak;
(b) mengandungi tidak lebih daripada 35 peratus jumlah pepejal; dan
(c) disteril dengan secukupnya atau dibungkus secara aseptil.
(4) Krimer tanpa tenusu dalam bentuk serbuk hendaklah mengandungi—
(a) tidak kurang daripada 30 peratus lemak; dan
(b) tidak lebih daripada 5 peratus kelembapan.
Sehingga November 2024
Konfeksi
135. Konfeksi tepung.
(1) Konfeksi tepung termasuk pastri, kuih dan biskut hendaklah hasil yang
disediakan daripada campuran tepung atau mil dan makanan lain. Ianya mungkin
telah dimasak atau tidak dimasak.
(2) Konfeksi tepung boleh mengandungi—
[Gan. (a) asid sorbik dan garam natrium, kalium atau kalsiumnya yang tidak
PU(A)
melebihi 2000mg/kg dan asid propionik dan garam natrium, kalium atau
123/95]
kalsiumnya yang tidak melebihi 2000mg/kg sebagai pengawet yang
dibenarkan;
(b) bahan pewarna yang dibenarkan;
(c) bahan perisa yang dibenarkan; atau
(d) ammonium klorida sebagai kondisioner makanan yang dibenarkan yang
tidak melebihi 2500mg/kg tepung atau mil yang digunakan dan
kondisioner makanan lain yang dibenarkan.
(3) Salutan biskut yang diperihalkan sebagai “coklat” hendaklah mematuhi
standard bagi coklat sebagaimana ditetapkan dalam peraturan 279.
136. Konfeksi gula.
(1) Konfeksi gula hendaklah apa-apa hasil yang sebahagian besarnya diperbuat
daripada gula, glukosa, sorbitol atau apa-apa bahan pemanis lain selain dari bahan
pemanis tanpa zat, dengan atau tanpa makanan lain, dan hendaklah termasuk gam
kunyah, gam gelembung dan konfeksi kunyahan lain serta hiasan- hiasan kek
tetapi tidaklah termasuk konfeksi sejuk beku.
[Gan. (2) Konfeksi gula boleh mengandungi bahan pewarna yang dibenarkan, bahan
PU(A)
perisa yang dibenarkan, kondisioner makanan yang dibenarkan dan acelsulfame
306/09]
potassium yang tidak melebihi 3,500 mg/kg sebagai bahan pemanis tanpa zat yang
dibenarkan.
[Mas. (3) Gam kunyah dang am gelembung tidak mengandungi lilin karnauba tidak
PU(A)
melebihi 1,200 mg/kg sebagai agen pengglis dan β-siklodekstrin tidak melebihi
160/04]
20,000mg/kg sebagai kondisioner makanan yang dibenarkan.
137. Konfeksi sejuk beku.
(1) Konfeksi sejuk beku hendaklah hasil dari susu atau susu skim dengan lemak
susu atau lemak makan sayuran atau kombinasinya, atau krim atau mentega atau
kombinasinya, serta gula dan makanan lain. Dalam semua hal lain ia hendaklah
mematuhi standard bagi aiskrim yang ditetapkan dalam peraturan
116.
Sehingga November 2024
(2) Konfeksi sejuk beku yang dijual sebagai “blok susu” atau dengan apa-apa
perihalan lain di mana perkataan “susu” atau “tenusu” atau apa-apa perkataan
yang sama ertinya digunakan, hendaklah mengandungi tidak kurang daripada
3.25 peratus lemak susu.
138. Konfeksi ais.
(1) Konfeksi ais hendaklah suatu sediaan beku daripada air dengan makanan
lain. Ia hendaklah termasuk ais berkrim, water ice, ais sherbet dan ais lollipop.
(2) Konfeksi ais boleh mengandungi bahan pewarna yang dibenarkan, bahan
perisa yang dibenarkan dan kondisioner makanan yang dibenarkan.
139. Konfeksi sajian.
(1) Dalam Peraturan-Peraturan ini “konfeksi sajian” ertinya apa-apa sediaan
termasuk lengkong sira yang sesuai dan hendak digunakan sebagai desert atau
yang sedia ditukar menjadi desert dan yang mengenainya tiada apa-apa standard
lain ditetapkan dalam Peraturan-Peraturan ini.
(2) Konfeksi sajian boleh mengandungi bahan pewarna yang dibenarkan,
bahan perisa yang dibenarkan dan kondisioner makanan yang dibenarkan.
[Mas. 139A. Konfeksi jeli terkawal.
PU(A)
405/09]
[Pind. (1) Konfeksi jeli terkawal ialah apa-apa konfeksi sajian yang baginya suatu
PU(A)
299/19]
standard ditetapkan dalam peraturan 139 dan sedia untuk dimakan, dengan saiz
dan bentuk yang kurang atau sama dengan 45 milimeter dalam diameter
suatubahagian melintang suatu produk berbentuk sfera atau bukan sfera. Konfeksi
jeli terkawal termasuklah jeli cawan mini dan produk lain yang serupa.
[Pind. (2) Tiada seorang pun boleh mengimport, mengilang, mengiklan untuk jualan atau
PU(A)
menjual apa-apa konfeksi jeli terkawal yang mengandungi konjak atau disebut
299/19]
juga sebagai glucomannan, konnyaku, konjonac atau serbuk taro atau tepung
keladi.
(3) Hendaklah ditulis pada panel pamer utama pada label sesuatu bungkusan yang
mengandungi konfeksi jeli terkawal perkataan “AMARAN: BOLEH
MENYEBABKAN RISIKO TERCEKIK” dan perkataan “TIDAK SESUAI BAGI
KANAK-KANAK DI BAWAH UMUR 3 TAHUN” dalam huruf besar tebal yang
bukan tulisan serif dan tidak boleh lebih kecil daripada 12 poin.
140. Kehendak-kehendak pelabelan tertentu bagi konfeksi.
[Pind. (1) Tiada sesuatu bungkusan konfeksi tepung, konfeksi gula, konfeksi sejuk beku,
PU(A)
konfeksi ais atau konfeksi sajian makan boleh dilabel dengan perkataan “buah”,
162/88]
“telur”, atau “susu” atau apa-apa perkataan yang sama ertinya, melainkan ianya
mengandungi sejumlah besar buah-buahan, telur atau susu, mengikut mana yang
berkenaan.
(2) Tiada sesuatu bungkusan mana-mana konfeksi yang telah ditambah dengan
bahan perisa yang dibenarkan boleh dilabel dengan nama mana-mana buah-
buahan atau lain-lain bahan asli yang ditiru rasanya melainkan jika nama
Sehingga November 2024
itu digabungkan dengan perkataan “perisa” dalam penghurufan yang sama.
[Pind. (3) Tiada suatu pun gambar buah-buahan , atau ungkapan atau lambang (selain
PU(A)
dari nama buah-buahan yang digabungkan dengan perkataan perisa) yang
162/88]
menyatakan, membayangkan atau mensifatkan adanya sesuatu buah- buahan
atau jus buah boleh didapati pada label di atas sesuatu bungkusan konfeksi sejuk
beku, konfeksi ais atau konfeksi sajian melainkan konfeksi itu mengandungi
sekurang-kurangnya 5 peratus buah-buahan atau jus buah
tersebut, mengikut mana yang berkenaan.
Daging dan Hasil Daging
141. Daging atau daging segar.
[Pind. (1) Daging atau daging segar hendaklah bahagian boleh makan dari otot rangka
PU(A)
sesuatu binatang, selain daripada ikan, yang biasanya digunakan untuk makanan
183/86,
162/88] manusia dan yang sihat pada masa sembelihannya. Ia boleh mengandungi lemak
yang menyertai dan melapisinya bersesama dengan tulang, kulit, rawan
penyokong, urut saraf dan pembuluh darah yang biasanya menyertai tisu otot dan
tidak dipisahkan darinya semasa proses membersihkannya. Ia boleh disertai
dengan organ-organ boleh makan.
(2) Bagi maksud Peraturan-Peraturan ini, daging kurang lemak hendaklah daging
yang mana lemak yang melapisinya telah dikeluarkan. Ia tidak boleh mengandungi
lebih daripada 15 peratus jumlah lemak.
[Pind. (3) Daging boleh mengandungi bahan pewarna yang dibenarkan yang digunakan
PU(A)
bagi menggred atau mengecam daging sebagaimana dinyatakan dalam
183/86]
subperaturan (5) peraturan 21.
142. Daging dingin.
[Pind. Daging dingin hendaklah daging yang telah dikekalkan dalam keadaannya yang
PU(A)
selamat dimakan pada suhu di antara minus 1°C hingga 10°C dan termasuklah
162/88]
daging sejuk beku yang telah dinyahsejukbekukan pada suhu yang tidak lebih
daripada 10°C.
143. Daging sejuk beku.
Daging sejuk beku hendaklah daging yang telah dikekalkan pada suhu di bawah
minus 18°C bagi suatu tempoh yang berterusan dari masa penyediaannya untuk
jualan dan hendaklah tidak dinyahsejukbekukan sebelum jualan.
144. Daging kisar atau daging giling.
(1) Daging kisar atau daging giling hendaklah daging segar, daging dingin atau
daging sejuk beku yang telah dikecaikan dengan mengisar atau mencincangnya.
(2) Daging kisar atau daging giling tidak boleh mengandungi -
(a) daging yang berasal dari binatang yang berlainan;
Sehingga November 2024
(b) lebih daripada 30 peratus jumlah lemak.
(3) Bagi maksud Peraturan-Peraturan ini, daging kisar atau daging giling yang
diperihalkan sebagai “kurang lemak” tidak boleh mengandungi lebih daripada 15
peratus jumlah lemak.
145. Hasil daging.
(1) Hasil daging hendaklah hasil yang disediakan daripada daging dan
termasuklah apa-apa makanan yang standardnya ditetapkan dalam peraturan 146
hingga 153.
(2) Bagi maksud Peraturan-Peraturan ini, hasil daging yang berasal dari
daging babi, Sus scrofa, hendaklah termasuk ham dan bakon.
146. Pes daging.
(1) Pes daging hendaklah hasil daging dalam bentuk pes yang disediakan daripada
daging, yang telah dimasak atau mentah, dengan atau tanpa makanan lain dan
hendaklah mengandungi tidak kurang daripada 75 peratus daging.
[Pind. (2) Pes daging boleh mengandungi penambah perisa yang dibenarkan dan
PU(A)
kondisioner makanan yang dibenarkan termasuk asid askorbik, natrium askorbat,
113/09]
asid isoaskorbik, natrium isaskorbat dan transglutaminase.
147. Daging kilangan.
(1) Daging kilangan hendaklah hasil daging yang disediakan daripada daging,
sama ada dipotong, dicincang, dikisar atau dihancurkan, telah dimasak atau
mentah, dengan atau tanpa tambahan garam, gula, cuka, sorbitol, rempah, lemak
makan atau minyak makan serta makanan lain, dan dijual sebagai potongan dalam
bungkusan atau dimasukkan dalam sarung atau bungkusan.
(2) Bagi maksud Peraturan-Peraturan ini, daging kilangan hendaklah termasuk
berger daging, sosej dan daging kon, daging awetan, daging jeruk atau daging asin.
(3) Daging kilangan, sama ada dipotong atau dalam bentuk sosej, dengan atau
tanpa kulit, atau dalam bentuk daging buku, atau dalam apa-apa bentuk lain,
hendaklah mengandungi tidak kurang daripada 65 peratus daging. Ia tidak boleh
mengandungi kurang daripada 1.7 peratus nitrogen dalam kombinasi organik dan
tidak boleh mengandungi lebih daripada 30 peratus lemak.
[Pind. (4) Peruntukan subperaturan (3) berhubungan dengan kadar lemak yang boleh
PU(A)
terkandung dalam daging kilangan adalah tidak terpakai bagi daging kilangan
162/88]
yang dijual dalam sarung dan diperihalkan sebagai salami atau sosej jenis salami,
lup ceong dan sosej daripada organ boleh dimakan.
(5) Bagi maksud Peraturan-Peraturan ini, berger daging tidak termasuk roti yang
boleh dipisahkan atau lain-lain makanan yang boleh dipisahkan yang
mengandungi atau terkandung dalam hasil daging itu.
(6) Jika daging kilangan dijual dalam sarung boleh makan, sarung itu
hendaklah, bagi maksud menghitung sesuatu sediaan yang dinyatakan dalam
Sehingga November 2024
peraturan ini, disifatkan sebagai bahagian integral daging tersebut.
(7) Daging kilangan boleh mengandungi—
(a) jika daging atau sebahagian dari daging itu dikon, diawet, dijeruk atau
diasinkan, natrium nitrit, kalium nitrit, natrium nitrat atau kalium nitrat,
sendirinya atau dalam kombinasi, sebagai bahan pengawet yang
dibenarkan, dengan syarat bahawa hasil terakhirnya itu tidak
mengandungi lebih daripada 200bsj jumlah nitrat dan nitrit dihitung
bersama sebagai natrium nitrit;
(b) dalam bentuk belum masak selain dari berger daging, bahan pengawet
yang dibenarkan;
[Mas. (ba) bahan pewarna yang dibenarkan;
PU(A)
162/88]
(c) bahan perisa yang dibenarkan;
(d) penambah perisa yang dibenarkan; dan
(e) kondisioner makanan yang berikut -
(i) apa-apa fosfat dalam apa-
(ii) apa kadar di mana jumlah kandungan fosforusnya dihitung sebagai
fosforus pentoksida tidak melebihi 0.3 peratus;
[Pind. (iii)asid askorbik, natrium askorbat, asid isoaskorbik dan natrium
PU(A)
isoaskorbat;
131/02]
[Mas. (iv) asid laktik semula jadi; dan
PU(A)
131/02]
[Mas.PU(A) (v) transglutaminase.
113/09]
(8) Bagi maksud Peraturan-Peraturan ini, sarung boleh mengandungi bahan
pewarna yang dibenarkan.
[Mas. (8A) Daging kilangan berkaling hendaklah mengandungi tidak kurang
PU(A)
daripada 90 peratus daging kilangan.
162/88]
(9) Maka hendaklah ditulis pada label di atas sesuatu bungkusan yang
mengandungi berger daging nama biasa daging daripada mana ianya disediakan
dan digabungkan dengan perkataan “berger”.
(10) Jika daging kilangan dijual dalam sarung, maka hendaklah ditulis pada label
di atas sesuatu bungkusan yang mengandungi makanan itu, jenis sarung yang
digunakan. Dalam hal sarung yang berasal dari binatang, nama binatang daripada
mana ia disediakan hendaklah dinyatakan pada label tersebut.
[Mas. (11) Maka hendaklah ditulis pada label di atas sesuatu bungkusan yang
PU(A)
mengandungi daging kilangan berkaling dalam penghurufan yang sama
162/88]
perkataan-perkataan “daging kilangan” atau apa-apa perkataan lain yang
Sehingga November 2024
mempunyai maksud yang sama atau serupa.
[Mas. (12) Perkataan “daging” tidak boleh terdapat pada label di atas sesuatu bungkusan
PU(A)
yang mengandungi daging kilangan berkaling melainkan ianya digabungkan
162/88]
dengan perkataan “kilangan”.
148. Daging salai.
(1) Daging salai hendaklah hasil daging yang diperolehi dengan memperlakukan
daging atau daging kilangan kepada tindakan asap yang berpunca daripada kayu
yang bebas daripada cat atau bahan pengawet kayu. Ia boleh mengandungi
formaldehid yang diserap secara sampingan dalam pemprosesannya dalam kadar
yang tidak melebihi 5mg/kg.
(2) Daging salai boleh mengandungi penambah perisa yang dibenarkan.
149. Daging berkaling.
[Pind. (1) Daging berkaling hendaklah daging atau daging salai, dipak dalam bekas bersih
PU(A)
yang kedap udara dan diproses dengan haba untuk memastikan pengawetan. Ia
162/88]
boleh mengandungi garam, air minuman atau air garam.
(2) Daging berkaling hendaklah mengandungi tidak kurang daripada 90
peratus daging.
(3) Daging berkaling boleh mengandungi—
(a) natrium nitrat, kalium nitrat, natrium nitrit atau kalium nitrit, sendirinya
atau dalam kombinasi, sebagai bahan pengawet yang dibenarkan, dengan
syarat bahawa hasil terakhirnya tidak mengandungi lebih daripada 200 bsj
jumlah nitrat dan nitrit dihitung bersama sebagai natrium nitrit;
(b) bahan pengawet yang dibenarkan;
(c) penambah perisa yang dibenarkan; dan
(d) apa-apa fosfat sebagai kondisioner makanan yang dibenarkan dalam apa-
apa kadar supaya jumlah kandungan fosforusnya dihitung sebagai fosforus
pentoksida tidak melebihi 0.3 peratus.
[PU(A) 150. (Dipotong).
162/88]
151. Daging berkaling bersama makanan lain.
(1) Daging berkaling bersama makanan lain hendaklah hasil daging yang
disediakan daripada daging, daging kilangan atau daging salai bersama
makanan lain, dipak dalam bekas bersih yang kedap udara dan diproses dengan
haba untuk memastikan pengawetan. Jika sesuatu daging dinamakan terdahulu
dalam perihalan atau nama yang didapati di atas bekas tersebut, maka hasil itu
hendaklah mengandungi tidak kurang daripada 45 peratus daging dari jenis
yang dinamakan demikian.
(2) Daging berkaling bersama makanan lain boleh mengandungi—
Sehingga November 2024
(a) natrium nitrat, kalium nitrat, natrium nitrit atau kalium nitrit, sendirinya
atau dalam kombinasi, sebagai bahan pengawet yang dibenarkan, dengan
syarat bahawa hasil terakhirnya tidak mengandungi lebih daripada 200bsj
jumlah nitrat dan nitrit dihitung bersama sebagai natrium nitrit;
(b) bahan perisa yang dibenarkan;
(c) penambah perisa yang dibenarkan; dan
(d) kondisioner makanan yang dibenarkan, termasuk apa-apa fosfat, dalam
apa-apa kadar di mana jumlah kandungan fosforusnya dihitung sebagai
fosforus pentoksida tidak melebihi 0.3 peratus.
[Pind. (3) Maka hendaklah ditulis pada label di atas sesuatu bungkusan yang
PU(A)
mengandungi daging berkaling bersama makanan lain perkataan-perkataan
162/88]
“daging bersama (nyatakan nama makanan lain itu)” atau apa-apa perkataan
lain yang mempunyai maksud yang sama atau serupa.
152. Ekstrak daging atau esen daging.
[Pind. (1) Ekstrak daging atau esen daging hendaklah hasil daging yang diperolehi
PU(A)
semata-mata daripada daging melalui pengekstrakan atau pemerahan atau
162/88]
kedua-duanya dan boleh dipekatkan. Ia hendaklah mengandungi tidak kurang
daripada 80 peratus ekstrak daging. Ia boleh mengandungi garam dan rempah.
[Pind. (2) Ekstrak daging atau esen daging boleh mengandungi karamel sebagai bahan
PU(A)
pewarna, bahan perisa yang dibenarkan, penambah perisa yang dibenarkan
162/88]
dan kondisioner makanan yang dibenarkan.
153. Gelatin makan.
(1) Gelatin makan hendaklah hasil bersih dan selamat dimakan yang diperolehi
dengan memproses kulit, tulang atau lain-lain bahan kolagen dari binatang yang
biasanya digunakan untuk makanan manusia. Ia tidak boleh mengandungi lebih
daripada 16 peratus air dan tidak boleh menghasilkan lebih daripada 3 peratus
abu. Larutan berair gelatin makan 5 peratus yang dikekalkan pada 18.5°C selama
2 jam hendaklah menjadi jeli. Larutan 5 peratus yang disediakan dengan
merendam gelatin makan itu selama 1 jam dalam air sejuk hendaklah, apabila
dipanaskan hingga 60°C dengan dikacau, menjadi jernih dan berwarna muda dan
bebas dari rasa dan bau yang tidak menyenangkan.
(2) Gelatin makan boleh mengandungi bahan pengawet yang dibenarkan.
(3) Tiada suatu pun label di atas mana-mana bungkusan yang mengandungi gelatin
boleh mengaku bahawa makanan itu adalah gelatin makan melainkan jika nama
biasa binatang dari mana gelatin makan itu diperolehi dinyatakan pada label
tersebut.
(4) Jika gelatin makan telah ditambah pada mana-mana makanan, maka hendaklah
ditulis pada label di atas sesuatu bungkusan yang mengandungi gelatin makan
itu, dalam penghurufan yang tidak kurang daripada 10 poin,
perkataan-perkataan “mengandungi gelatin makan daripada (nyatakan nama
Sehingga November 2024
biasa binatang daripada mana gelatin itu diperolehi)”.
(5) Tiap-tiap bungkusan yang mengandungi gelatin makan hendaklah dilabel
dengan arahan mengenai penggunaannya.
154. Daging atau hasil daging tidak boleh mengandungi residu oestrogen.
Bagi maksud Peraturan-Peraturan ini, tiada pa-apa daging atau hasil daging
boleh mengandungi residu sebatian-sebatian berikut:
(a) diethylstilbestrol [3,4-bis (p-hydroxyphenyl)-3-hexene];
(b) hexoestrol [3,4-bis (p-hydroxyphenyl)-n-hexene];
(c) dienostrol [3,4-bis (p-hydroxyphenyl)-2,4-hexadiene].
155. Kehendak-kehendak pelabelan tertentu bagi daging dan hasil daging.
Maka hendaklah ditulis pada label di atas sesuatu bungkusan yang mengandungi
daging atau hasil daging, dalam penghurufan yang tidak kurang daripada 10
poin—
(a) nama biasa jenis daging dari mana kandungannya telah disediakan; dan
(b) jika kandungannya terdiri daripada dua jenis daging atau lebih, nama biasa
jenis daging yang didapati, mengikut susunan menurun kadar yang didapati.
Ikan dan Hasil Ikan
156. Ikan.
(1) Ikan termasuklah apa-apa ikan laut, ikan air masin atau ikan air tawar,
krustasean, moluska dan lain-lain hidupan air yang boleh dimakan oleh manusia.
Ia termasuk juga telur ikan.
(2) Bagi maksud Peraturan-Peraturan ini. Ikan yang dipelihara dan dibiakkan
untuk makanan manusia hendaklah diperolehi dari tempat yang bersih.
[Pind. (3) Ikan dingin hendaklah ikan yang telah dikekalkan dalam keadaan selamat
PU(A)
dimakan pada suhu di antara minus 1°C hingga 10°C dan termasuklah ikan sejuk
162/88]
beku yang telah dinyahsejukbekukan pada suhu yang tidak lebih daripada 10°C.
(4) Ikan sejuk beku hendaklah ikan yang telah dikekalkan dalam keadaan selamat
dimakan pada suhu di bawah minus 18°C selama suatu tempoh yang berterusan
dan masih belum dinyahsejukbekukan sebelum jualan.
(5) Ikan boleh mengandungi bahan pewarna yang dibenarkan yang
digunakan bagi menggred ikan sebagai mana dinyatakan dalam subperaturan (5)
Sehingga November 2024
